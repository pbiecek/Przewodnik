# Analiza danych z programem R

Zrozumieć, Przewidzieć, Sprawdzić.

Te trzy słowa opisują trzy podstawowe cele w jakich prowadzi się analizę danych.

* **Zrozumieć**, to cel analizy eksploracyjnej danych. Za pomocą tabel, wykresów lub modeli poszerzamy naszą wiedzę i zależnościach w danych. 
* **Przewidzieć**, to cel analizy predykcyjnej. Za pomocą modeli konstruuje się metody szacowania punktowego lub przedziałowego wartości na bazie innych zmiennych. Przyszłych wartości (jeżeli jedną ze zmiennych jest czas) lub wartości dla innych obiektów (np. innych pacjentów) 
* **Sprawdzić**, to cel analizy konfirmacyjnej. Za pomocą testów statystycznych weryfikuje się określone hipotezy.

Omawiając rozmaite metody można by je przypisać do tych trzech zbiorów. Jednak często jedna technika (np. modele liniowe) może być wykorzystana zarówno do eksploracji danych, do predykcji jak i do testowania istotności.
Dlatego też, nie jest wygodnie grupować metody do trzech głównych rozdziałów, skończyłoby to się licznymi odniesieniami do wyników pomiędzy rozdziałami. 
Zamiast tego przedstawimy grupy metod jedna po drugiej, zaznaczając jedynie, w jaki sposób daną metodę można wykorzystać do eksploracji, jak do predykcji a jak do weryfikacji hipotez.
